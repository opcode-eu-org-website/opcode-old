<article>
<title>Bash</title>

<p><wiki pl="Bash">Bash</wiki> jest jednym z najpopularniejszych interpretatorów poleceń (jest on oparty na składni <wiki pl="Powłoka Bourne'a">sh</wiki>), podobnie jak inne umożliwia on zarówno pracę interaktywną (wydawanie kolejnych poleceń przez operatora systemu), jak i pracę w trybie wsadowym (czyli wykonywanie skryptów powłokowych, stanowiących zapisane w pliku tekstowym ciągi poleceń - oczym więcej w częsci poświećonej <id_link id="ABC_OF_COMPUTING:programing:bash">programowaniu w bash</id_link>).</p>

<p>Praca interaktywna polega na wprowadzaniu ciągu poleceń (przy pomocy jakiejś formy klawiatury), które są wykonywane i ich wyniki widoczne są w postaci zmian w plikach/systemie plików lub w postaci komunikatów wyświetlanych na ekranie. Normalnie odpalony <code>bash</code> uruchamia się w trybie pracy interaktywnej, uprzednio czytając swoje pliki konfiguracyjne (m.in. <kbd class="path">~/.bashrc</kbd> - <id_link id="ABC_OF_COMPUTING:posix:bash:bashrc">prosty przykład</id_link>, bardziej rozbudowany plik zamieszczam w <id_link id="linux-workenv">konfiguracja środowiska pracy</id_link>). W trybie tym możemy:</p>
<ul>
	<li>korzystać z historii linii poleceń - przewijanie przy pomocy strzałek w górę i dół, wyszukiwanie przy pomocy Ctrl+R, z kolei umieszczając w pliku konfiguracyjnym <code>export HISTIGNORE="<var>&amp;:ls:[bf]g:cd:exit:kill *</var>"</code> możemy ustawić ignorowanie powtórzeń (&amp;) oraz wybranych komend (w podanym przykładzie kill z dowolnymi argumentami, ale nie killall);</li>
	<li>korzystać z autouzupełniania wpisywanych nazw poleceń / ścieżek przy pomocy Tab, aby rozbudować tą funkcjonalność warto zainteresować się "bash completion" i dodać do swojego pliku konfiguracyjnego <code>. /etc/bash_completion</code>;</li>
	<li>korzystać z zdeklarowanych w pliku konfiguracyjnym aliasów dla często wydawanych poleceń z zestawem opcji np. <code>alias 'wlacz_komputer'='/usr/sbin/etherwake <var>MAC:ADRES:KOMPUTERA:KTORY:LUBIMY:WLACZAC</var>'</code> lub <code>function kman { command konqueror man:/"$@"; }</code> (<code>command</code> zapewnia że wywołamy komendę a nie funkcję basha lub alias);</li>
	<li>edytować linię polecenia (poruszanie się po niej strzałkami przód tył i home/end, kasowanie przy pomocy backspace/delete oraz wprowadzanie zmian).;</li>
	<li>wykorzystywać wszystkie polecenia używane zazwyczaj w trybie wsadowym.</li>
</ul>
</article>
