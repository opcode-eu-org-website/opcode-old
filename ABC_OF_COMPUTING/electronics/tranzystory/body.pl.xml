<article>
<title>Tranzystor</title>

<p><wiki pl="Tranzystor">tranzystor</wiki> - jest to element o regulowanym elektronicznie oporze (tak na prawdę regulowany jest przepływający prąd), często wykorzystywany do wzmacniania sygnałów lub jako przełącznik elektroniczny.</p>

<p><wiki pl="Tranzystor bipolarny">Tranzystor bipolarny</wiki> posiada trzy wyprowadzenia - emiter (E), baza (B), kolektor (C), przepływający przez niego prąd reguluje się poprzez przyłożenie napięcia między bazą a emiterem. W  tranzystorach PNP prąd płynie od emitera (o wyższym potencjale) do kolektora, w NPN na odwrót. Należy też pamiętać że tranzystor bipolarny to nie bramka logiczna czy coś w tym stylu - jeżeli przyłożymy napięcie w kierunku przewodzenia do bramki to prąd popłynie nawet gdy nie ma przyłożonego napięcia kolektor - emiter (bramka nie jest izolowana).</p>

<p>Przy wzmacnianiu sygnałów tranzystor pracuje w <wiki pl="Tranzystor bipolarny#Stany_pracy">stanie aktywnym</wiki> czyli napięcie przyłożone do bazy jest pomiędzy napięciem kolektora a emitera. W przypadku wykorzystywania jako przełącznik tranzystor pracuje w stanach zatkania (nie przewodzi) lub nasycenia (nie ogranicza). Poniższa ilustracja przedstawia podstawową polaryzację tranzystora.</p>

<p class="center"><img_from_src name="tranzystory" type="sch" alt="tranzystory NPN i PNP spolaryzowane w kierunku przewodzenia" /></p>

<p>Strzałka w symbolu tranzystora (umieszczana na emiterze) pokazuje kierunek przepływu prądu przez emiter. Pokazuje ona kierunek przepływu prądu przez złącz P-N (diodę) baza-emiter, zatem wskazuje także kierunek prądu bazy.</p>

<p>W stanie aktywnym prąd kolektora jest regulowany poprzez napięcie baza-emiter. Zatem na tranzystor możemy patrzeć jak na diodę w której rozdzieliliśmy styk odpowiedzialny za przyłożone napięcie od styku którym płynie prąd - tak jak w diodzie <strong>prąd zależy wykładniczo od przyłożonego napięcia</strong>, tyle że napięcie przykładamy pomiędzy E i B, a prąd płynie głównie pomiędzy E i C (jest także przepływ pomiędzy B i E związany z rekombinacją elektronów w bazie i wstrzykiwaniem ładunków baza-emiter - ze względu na różnice w domieszkowaniu słabszym niż wstrzykiwanie emiter-baza). Zatem prąd płynący przez tranzystor (prąd kolektora) zależy tylko od napięcia diody baza-emiter.</p>

<p>Ciekawym przypadkiem jest wymuszone <eq>I<sub>C</sub> = 0</eq> (gdy kontakt kolektora pozostaje niepodłączony) - wtedy prąd bazy musi wzrosnąć do takiej wartości aby zrównoważyć prąd emitera (on nie ulega zmianie gdyż zależy tylko od napięcia baza-emiter), natomiast na złączu kolektorowym będzie 0.5V (trochę mniej niż spadek na diodzie gdyż kolektor jest słabo domieszkowany).</p>

<p>Możliwe jest także <strong>sterowanie tranzystora prądem bazy, a nie napięciem BE</strong>. W takim wypadku napięcie pomiędzy bazą a emiterem wynosi około 0.6V - 0.7V (warto pamiętać o tym napięciu przy obliczaniu rezystancji wymaganej aby uzyskać pożądany prąd bazy). W wypadku tym do bazy wprowadzamy dodatkowe ładunki (w NPN są to dziury), co owocuje wciąganiem w ten obszar ładunków przeciwnych z emitera. Większość z nich jednak nie zdąży zrekombinować w bazie (jest ona cienka) tylko przeleci do kolektora, którego prąd dany jest zależnością: <eq_latex>I_C = \beta I_B</eq_latex>, gdzie <eq_latex>\beta</eq_latex> to wzmocnienie tranzystora. Zatem tranzystor zachowuje się jak (regulowane prądem) źródło prądowe. W obwodzie kolektora wprowadza się zazwyczaj rezystor (Rc) mający na celu zamianę sygnału prądowego uzyskiwanego dzięki tranzystorowi na napięcie, z którego jest łatwiej korzystać niż z prądu.</p>

<p class="center"><img_from_src name="uklady_polaryzacji_npn" type="sch" alt="podstawowe układy polaryzacji tranzystora bipolarnego" /></p>

<p>Ze względu na znaczny rozrzut wartości <eq_latex>\beta</eq_latex> pomiędzy egzemplarzami układ taki jest trudny do praktycznego stosowania (rezystor ustalający prąd bazy należałoby dobierać do konkretnego tranzystora / stosować rezystor regulowany i go dostrajać), dlatego najczęściej stosowany jest "<strong>układ z stałym potencjałem bazy</strong>". W układzie takim do bazy podłączamy pewien ustalony potencjał (na tle wysoki aby nieznajomość spadku na złączu PN - czy to jest 0.6V czy 0.7V itp - była pomijalna), a poprzez zastosowanie opornika emiterowego (Re) ustalamy prąd emitera. Na jego wartość nie ma wpływu to co dzieje się w kolektorze, gdyż zależy on tylko od napięcia baza-emiter (w przypadku niepodłączonego kolektora całość prądu emitera płynie przez bazę, w przeciwnym razie przez bazę płynie <eq_latex>I_B = \frac{I_E}{\beta + 1}</eq_latex>). Dzięki takiemu zabiegowi (ustaleniu prądu emitera) udało się bardzo skutecznie zminimalizować wpływ wartości <eq_latex>\beta</eq_latex> na prąd kolektora gdyż <eq_latex>I_C = I_E - I_B = I_E \frac{\beta}{\beta+1}</eq_latex>, a jako że <eq_latex>\beta \gg 1</eq_latex> to <eq_latex>I_C \approx I_E</eq_latex>.</p>

<p>W układzie z stałym potencjałem bazy jeżeli spadek na rezystancji wewnętrznej źródła, którym jest dzielnik R1 R2, jest istotny (w porównaniu z nieznajomością spadku napięcia na złączu baza-emiter) należy uwzględniać tą rezystancję w obliczaniu prądu emitera: <eq_latex>E_z - I_E\frac{1}{\beta + 1}R_z - U_{BEP} - I_ER_E = 0</eq_latex>. Warto wspomnieć iż za polaryzację bazy może być odpowiedzialne inne źródło napięcia niż klasyczny dzielnik (np. dzielnik z diodą Zenera). Zobacz w Sieci: <doc url="http://koral.ise.pw.edu.pl/~burd/dz-bjt.pdf">Jak Działa Tranzystor Bipolarny</doc>, <doc url="http://koral.ise.pw.edu.pl/~burd/ppracy25.pdf">Obliczanie I Ustalanie Punktu Pracy</doc>.</p>

<!-- NPN przewodzi (conajmniej aktywny) gdy napięcie miedzy bramką (B) a emiterem (E) przekroczy określoną wartość - około 0.6V (gdy zerowe lub ujemne to stan zatkania)
 * zatkania (nie przewodzi) - napięcie bazy równe lub mniejsze (NPN) od napięcia emitera
 * nasycenia (nie ogranicza) - napięcie bazy równe lub większe (NPN) od napięcia kolektora. -->

<p>Stan nasycenia polega na polaryzacji obu złącz w stanie przewodzenia (na typie P napięcie wyższe o około 0.6V niż na typie N). Na tranzystorze w stanie nasycenia występuje spadek napięcia <eq_latex>U_{CE} = U_{BE} - U_{BC} \approx 0.7 - 0.5 = 0.2\rm{V}</eq_latex>. Jeżeli spadek ten może być przeszkodą należy rozważyć zastosowanie trybu nasyconego inwersyjnego zamieniony kolektor z emiterem), gdzie on jest dużo bardziej bliski zeru. Tranzystor wchodzi w ten stan gdy <eq>V<sub>E</sub> &lt; V<sub>B</sub> &gt; V<sub>C</sub></eq> (NPN) lub <eq>V<sub>E</sub> &gt; V<sub>B</sub> &lt; V<sub>C</sub></eq> (PNP). W przypadku regulacji prądem bazy ma to miejsce gdy <eq_latex>I_C = \beta I_B &gt; I_{C_{max\ ukl}}</eq_latex> (czyli gdy spadek na obciążeniu wynikły z obliczonego prądu kolektora spowodowałby odłożenie na nim napięcia większego niż napięcie zasilania). Tranzystor w stan nasycenia wprowadzać należy z (dwu - trzy krotnym) zapasem prądu nasycającego, czyli <eq_latex>R_B &lt;&lt; {U_{Ster}-U_{BE} \over I_B}</eq_latex>.</p>

<p>Stan zatkania polega na zaporowej polaryzacji obu złącz czyli <eq_latex>V_E \geq V_B \leq V_C</eq_latex> (NPN) lub <eq_latex>V_E \leq V_B \geq V_C</eq_latex> (PNP). W tym wypadku należy szczególnie zwrócić uwagę na (niewielkie) napięcia przebicia spolaryzowanego zaporowo złącza baza-emiter).</p>

<p class="center"><img_from_src name="nasycenie-zatkanie" type="sch" alt="stany nasycenia i zatkania" /></p>

<p>Nasycenie NPN gdy: <eq>I<sub>C</sub> &gt; V<sub>cc</sub> / R<sub>L<sub>min</sub></sub></eq>, gdzie <eq_latex>I_C = \beta_{min} I_B</eq_latex>, a <eq_latex>I_B = \frac{V_{ster} - 0.7V}{R_B}</eq_latex> zatem otrzymaliśmy warunek na rezystor bazy: <eq_latex>R_B &lt; \beta_{min} (V_{ster} - 0.7V) \frac{R_{L_{min}}}{V_{cc}}</eq_latex>. Dla PNP rozumujemy analogicznie, tyle że prąd bazy zależy od napięcia zasilania a nie sterowania, czyli: <eq_latex>R_B &lt; \beta_{min} (V_{cc} - 0.7V) \frac{R_{L_{min}}}{V_{cc}}</eq_latex>. Warto zauważyć, że <eq_latex>\frac{R_{L_{min}}}{V_{cc}} = 1/I_{C_{max\ ukl}}</eq_latex>.</p>
</article>
