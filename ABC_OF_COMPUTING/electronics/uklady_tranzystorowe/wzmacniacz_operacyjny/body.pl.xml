<article>
<title>Wzmacniacz operacyjny</title>
<p>Jest to układ służący do wzmacniania bardzo wiele razy różnicy napięć wejściowych. Na stopniu wejściowym posiada on wzmacniacz różnicowy z lustrem, dalej jest układ wzmacniający o dużym wzmocnieniu, a na stopniu wyjściowym wtórnik emiterowy.</p>

<p>Układ ten może być wykorzystywany jako komparator do porównywania napięć. Ponadto komparatory scalone posiadają taki sam symbol, jednak są innymi układami - dużo szybciej przełączają swoje wyjście przy zmianie wejścia niż robi to wzmacniacz operacyjny.</p>

<p class="center"><img_from_src name="wzmacniacz_operacyjny" type="sch" alt="schemat ideowy wykorzystania wzmacniacza operacyjnego" /></p>

<p>Jako iż wzmocnienie wzmacniaczy operacyjnych jest bardzo duże nie da się w praktyce wykorzystać ich bezpośrednio do wzmacniania sygnału. Robi się to z wykorzystaniem sprzężenia zwrotnego, czyli podaniem przeskalowanego sygnału wyjściowego na wejście. Dzięki temu że korzystamy z ujemnego sprzężenia układ zachowuje się stabilnie dążąc do utrzymania różnicy napięć wejściowych bliskiej zeru. Wzmocnienie wzmacniacza odwracającego fazę wynosi <eq_latex>k_u = - {R_2 \over R_1}</eq_latex>, a wzmacniacza nie odwracającego fazy <eq_latex>k_u = 1 + {R_2 \over R_1}</eq_latex> (aby uzyskać wtórnik wystarczy zastąpić te rezystory zwarciem). Jak widać kluczowy jest tu dzielnik przez który skalujemy przekazywanie wyjścia na wejście odwracające. Wykorzystanie ujemnego sprzężenia zwrotnego owocuje także prawie zerową rezystancją wyjściową. W wzmacniaczu odwracającym <eq>R<sub>we</sub> = R<sub>1</sub></eq>, natomiast w odwracającym widzimy tylko rezystancję sumacyjną wzmacniacza różnicowego (różnicowej praktycznie nie widać bo napięcie na niej bliskie zeru). Częstotliwość graniczną oblicza się z zależności <eq_latex>f_g = {f_T \over 1 + {R_2 \over R_1}}</eq_latex>. Niekiedy stosuje się także tzw "R3" podłączony do nieodwracającego wejścia wzmacniacza, ma to na celu minimalizację wpływu prądów wejściowych (nie wpływa na napięcie niesymetryczności, które jest cechą samego wzmacniacza. <eq>R<sub>3</sub> = R<sub>1</sub> || R<sub>2</sub></eq> gdy sprzężenie DC, lub <eq>R<sub>3</sub> = R<sub>2</sub></eq> gdy sprzężenie AC (źródło sygnału oddzielone kondensatorem).</p>
</article>
