<article>
<title>Systemy wbudowane</title>

<p>Układy programowalne powszechnie stosowane są także w <wiki en="Embedded system" pl="System wbudowany">systemach wbudowanych</wiki> oraz dostępnych na rynku urządzeniach elektronicznych. Przy wyborze takich urządzeń (zwłaszcza w przypadku: telefonów IP, routerów/bramek IP, kamer IP, rejestratorów cyfrowych, odtwarzaczy, tunerów dvb, switchy zarządzanych, sterowników PLC/sterowników automatyki domowej, itp.) warto zwrócić uwagę na dostępność źródeł programu w oparciu o który działa dane urządzenie. Często jest to nawet istotniejsze od schematów elektronicznych urządzenia (gdyż stosowanie układów programowalnych dość radykalnie schematyzuje i uprasza budowę urządzeń), ale miło by było oczywiście jakby także hardware był "open source".</p>

<p>Na rynku dostępnych jest również bardzo wiele rozwiązań deweloperskich opartych na płytce z procesorem ARM (ew. MIPS) i działającym na niej systemem Linux (i nie tylko). Pozwalają one na dość łatwe i tanie budowanie różnego rodzaju systemów monitoringu i automatyki opartych na TCP/IP (np. poprzez dodanie peryferiów po <wiki pl="I²C">I2C</wiki> lub <wiki pl="Universal Serial Bus">USB</wiki>). Pewną niedogodnością takich rozwiązań w stosunku co do dedykowanych platform rozproszonego wejścia wyjścia, czy też profesjonalnych sterowników jest trudność w zapewnieniu estetyki podłączeń kabelkowych takiego systemu. Natomiast pod względem elastyczności, możliwości i dostosowania do potrzeb danego zagadnienia często przewyższają one wielokrotnie droższe rozwiązania profesjonalne.</p>

<p>W temacie dostępności tego typu rozwiązań swego rodzaju rewolucja rozpoczęła się wraz z projektem <wiki pl="OpenWrt">OpenWrt</wiki> i routera Linksys WRT54G w 2003 roku. Udostępnienie zgodnie z wymogami GNU GPL opartych na Linuxie źródeł tego routera pozwoliło na tworzenie alternatywnych wersji jego oprogramowania, o znacznie większych funkcjonalnościach niż oryginalne. W następstwie tego alternatywne wersje firmware pojawiały się dla coraz to większej gamy urządzeń. Na rynku także przybywało innych rozwiązań opartych na otwarte oprogramowanie. Niestety często nie udostępniających źródeł sterowników do wykorzystywanego sprzętu, lub też na tyle skutecznie blokowanych że nie możliwe okazywało się uruchomienie na nich alternatywnego firmware. Niekiedy także z powodu zbyt wysokiej ceny danego sprzętu lub jego małej popularności nie doczekiwał się on otwartego systemu.</p>

<p>Kolejnym etapem tej rewolucji było wypuszczenie w 2012 roku <wiki pl="Raspberry Pi">Raspberry Pi</wiki>, który zapoczątkował kolejny etap tej rewolucji. Po jego sukcesie masowo zaczęły pojawiać się inne platformy deweloperskie oparte o <wiki pl="System-on-a-chip">System-on-a-chip</wiki> (typowo z rdzeniem ARM) deklarujące wprost wsparcie dla Linuxa (a także innych systemów <wiki pl="Wolne i otwarte oprogramowanie">FLOSS</wiki>). Zdecydowanej poprawie uległa ich dostępność handlowa (dość szeroki wybór alternatywnych rozwiązań, brak konieczności szukania czy dany model da się przeflashować alternatywnym firmware, etc), cenowa (kompletny system komputerowy za mniej niż 100PLN) oraz użytkowej (dość przyzwoity poziom wsparcia, dokumentacji, etc).</p>

<p>Oprócz, wspomnainego już, znanego chyba wszystkim Raspberry Pi, wśród tego typu systemów deweloperskich należy wymienić:</p><ul>
	<li><wiki en="Banana Pi">Banana Pi</wiki> (na szczególną uwagę zasługuje np. <homepage url="http://www.banana-pi.com/eacp_view.asp?id=64">Banana Pi R1</homepage> z wbudowanym zarządzalnym switchem)</li>
	<li><wiki en="BeagleBoard">BeagleBoard</wiki></li>
	<li><wiki en="Cubieboard">Cubieboard</wiki></li>
	<li><homepage url="https://www.olimex.com/Products/OLinuXino/open-source-hardware">OLinuXino</homepage></li>
	<li><homepage url="http://solid-run.com/freescale-imx6-family/hummingboard/">HummingBoard</homepage></li>
	<li><homepage url="http://www.orangepi.org/">Orange Pi</homepage></li>
	<li><homepage url="http://store.propox.com/index.php?p2118">MMnet1001</homepage> / <homepage url="http://store.propox.com/index.php?p2119">MMnet1002</homepage></li>
</ul>

<p>Wartym uwagi są także układy konwersji USB na UART, inne protokoły lub GPIO, w szczególności <homepage url="http://www.ftdichip.com/Products/ICs/FT4232H.htm">FT4232</homepage> pozwalający uzyskać 4 interfejsy z których każdy może zostać skonfigurowany i użyty niezależnie jako: RS232, RS485/RS422, I2C, SPI, JTAG, GPIO. Niestety układy FTDI dostępne są tylko do montażu powierzchniowego, ale z pomocą przychodzą stosowne moduły (np.  <homepage url="http://store.propox.com/index.php?p2752">MMusb4232H</homepage>). Układ może być obsługiwany przez standardowe sterowniki w jądrze, własne sterowniki w jądrze oraz <wiki en="Libusb">libusb</wiki>.</p>

<p>Zobacz także: <id_link id="smart_home:ewolucja_koncepcji">ewolucja koncepcji projektów inteligentnego domu</id_link>, <id_link id="enigma2_dvb_stb">DVB STB: Enigma2</id_link>, <id_link id="Avtech_KPD674_DVR_firmware">Rescue Avtech KPD674 after firmware upgrade fail</id_link>, <wiki pl="Open Hardware">Open Hardware</wiki>, <wiki pl="Open Graphics Project">Open Graphics Project</wiki>, <wiki en="OpenSPARC">OpenSPARC</wiki>, <wiki pl="RepRap">RepRap</wiki>, <wiki pl="OpenMoko">OpenMoko</wiki>, <wiki pl="LEON">LEON</wiki>.</p>

<subtitle>Komputery przemysłowe</subtitle>
<p>Nazwą tą określa się systemy wbudowane stosowane w różnego rodzaju sterownikach, kontrolerach itp. Rozwiązaniem spotykanym w zasadzie tylko w tego typu systemach jest architektura oparta o karty procesorowe lub wręcz komputery jedno-płytkowe (<wiki en="Single-board computer">SBC</wiki>) i płyty główne zawierające wyłącznie magistralę - <wiki en="Backplane">backplane</wiki>. Pewnym szczególnym rodzajem SBC są systemy "<wiki en="Computer-on-module">computer on module</wiki>". Warto tu wspomnieć iż w rozwiązaniach przemysłowych nadal często stosuje się standard magistrali <wiki pl="ISA">ISA</wiki> wyparty prawie całkowicie z komputerów domowych ze względu na zbyt małą prędkość. Na koniec należy jeszcze wspomnieć iż rozwiązania "przemysłowe" przystosowane są często do zasilania niskonapięciowego, wykonywane są często także w różnych wariantach obudów - rack 19", 10", szyna DIN, montaż naścienny, itd.. Zobacz także: <wiki en="PC/104">PC/104</wiki>, <wiki en="CompactPCI">CompactPCI</wiki>, <wiki en="PCI eXtensions for Instrumentation">PXI</wiki>, <wiki en="VMEbus">VMEbus</wiki>, <wiki en="VME eXtensions for Instrumentation">VXI</wiki>, <wiki en="PICMG">PICMG</wiki>, <wiki en="KIM-1">KIM-1</wiki>, <wiki en="ETX (form factor)">ETX (form factor)</wiki>, <wiki en="COM Express">COM Express</wiki>, <wiki en="XTX">XTX</wiki>.</p>
</article>
