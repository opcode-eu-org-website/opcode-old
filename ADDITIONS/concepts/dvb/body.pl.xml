<article>
<title>Digital Video Broadcasting - czy to ma przyszłość ?</title>

<p>Koncepcja cyfrowej telewizji (<wiki pl="Telewizja_cyfrowa">DTV</wiki>) główną popularność zyskała w drugiej połowie lat 90-tych ubiegłego wieku, niejako na tle "cyfrowej rewolucji" i rewolucji internetowej. Niestety (a może na szczęście ... ale o tym na koniec) rynek elektroniki użytkowej (w odróżnieniu od informatycznego ... przynajmniej jeszcze w tamtych latach) cechuje dość duża bezwładność i cyfrowa telewizja zaczęła docierać pod strzechy stosunkowo niedawno, natomiast zanim zastąpi liczące już grubo ponad pół wieku stosowane obecnie standardy telewizji analogowej minie przynajmniej 10 lat. Uzasadnione wydaje się zatem postawienie pytania czy w świetle rozwoju sieci pakietowych (opartych o IP), wzrostu ich przepustowości i coraz lepszym dostosowaniu do świadczenia usług multimedialnych, inwestowanie w infrastrukturę telewizji cyfrowej w standardach <wiki pl="DVB">DVB</wiki> ma sens ?</p>

<p>Oczywiście standardy telewizji cyfrowej (DVB-*) są wielkim krokiem na przód w stosunku co do obecnie stosowanego analogu czy nawet standardów DVD - rozdzielczość <wiki pl="HDTV">HDTV</wiki> (1920x1080) może robić wrażenie, podobnie jak cyfrowa jakość przekazu, kilka wersji ścieżki dźwiękowej. Jednak jak sama nazwa skazuje nadal jest to system z ginącej już w zasadzie rodziny systemów rozgłoszeniowych (broadcasting - jeden nadaje do wszystkich), co nawet pomimo istnienia kanału zwrotnego znacznie ogranicza interakcyjność i możliwość zindywidualizowania oferty. Zresztą z powodu braku kanału zwrotnego małą popularnością cieszą się usługi DVB-<wiki pl="Multimedia Home Platform">MPH</wiki> określane mianem telewizji interaktywnej, a tak naprawdę polegające na zunifikowanym API dla aplikacji dostarczanych poprzez kanał DVB do odbiornika telewizyjnego lub <wiki pl="Set-top_box">Set-top_box</wiki> i na nim uruchamianych.</p>

<p>Również same standardy DVB-* nastręczają problemów przy wdrażaniu - odbiornik musi być dedykowany dla danego medium dostępowego (telewizji satelitarnej, kablowej, naziemnej, bądź naziemnej dla urządzeń mobilnych), gdyż dla każdego z nich istnieje odrębny standard nadawania nie zgodny z innymi (odpowiednio DVB-S, DVB-C, DVB-T, DVB-H), ma to oczywiście uzasadnienie techniczne, ale jest koszmarne od strony użytkowej (dla przykładu mając kartę w standardzie <wiki pl="Ethernet">Ethernet</wiki> możemy wpiąć się w gniazdko w prawie każdej sieci komputerowej). Oprócz tego można spotkać się z różnym kodowaniem źródłowym MPEG2, MPEG4 część 2, <wiki pl="H.264/MPEG-4_AVC">MPEG-4 AVC</wiki>(H.264 = JVT = arkusz 10 MPEG-4). Ponadto DVB nie jest również ogólnoświatowym standardem telewizji cyfrowej (nadal mamy sytuację podobną jak za czasów <wiki pl="PAL">PAL</wiki> i <wiki pl="NTSC">NTSC</wiki> że w różnych rejonach mamy niekompatybilne ze sobą systemy telewizji) - oprócz niego są także: <wiki en="ISDB">ISDB</wiki>, <wiki pl="ATSC">ATSC</wiki>.</p>

<p>Kolejnym problemem jest wielka trudność w budowaniu zbiorczych instalacji satelitarnych - w przypadku DVB-S są w praktyce dwie możliwości:</p>
<ul>
	<li>budowa instalacji 4 przewodowej gdzie każdy odbiornik podłączany jest przez multiswitch (w odróżnieniu od instalacji ethernetowej nie ma możliwości podłączenia kolejnego switcha doi wyjścia odbiornikowego),</li>
	<li>budowa instalacji opartej na przemiennikach pierwszej pośredniej częstotliwości satelitarnej (IF) umożliwiający wprowadzenie do instalacji zbiorczej sygnałów wybranych przez operatora transponderów satelitarnych (w zakresie 950-2150 MHz, pasmo 46-862 MHz używane m.in. w analogu zostaje wolne).</li>
</ul>
<p>Kolejne rozwiązania owocują nie dostarczaniem cyfrowego sygnału DVB do gniazdek telewizyjnych - jest to odbiór i transmisja tych programów jako analog (najbardziej bezsensowne rozwiązanie na DTV) bądź (chyba najbardziej przyszłościowe rozwiązanie) odbiór i cyfrowa redystrybucja programów telewizyjnych w szybkiej sieci <wiki pl="Sieć lokalna">LAN</wiki> (zanim DVB stanie się popularnym standardem powszechne będą najprawdopodobniej już sieci 10Gbit/s) w technologii <wiki pl="Multicast">multicast</wiki> dla standardowych programów telewizyjnych (odbiera ten kto chce) i <wiki pl="Unicast">unicast</wiki> dla usług interaktywnych (dla pojedynczego odbiorcy - w szczególności video na życzenie(<wiki pl="Wideo na życzenie">VoD</wiki>)).</p>

<p>Właśnie ze względu na rozgłoszeniowy charakter DVB oraz ze względu na gigantyczny wzrost przepustowości sieci komputerowych wydaje się iż przyszłość leży właśnie w transmisjach multicastowych (sygnału odbieranego z DVB bądź nawet bezpośrednio z łącza Internetowego a nie w budowie skomplikowanych sieci DVB. Biorąc to pod uwagę nawet technologia przetworników IF/IF zbilżająca DVB-S do obecnych norm telewizyjnych (jeden przewód rozgałęziany przez stosowny osprzęt) nie wydaje sie przyszłościowa i dużo bardziej wartościowe wydaje się inwestowanie w szybką multimedialną infrastrukturę LAN, która obok pełnionych już funkcji telekomunikacyjnych (Internet - WWW, poczta, ..., telefonia - VoIP) będzie też pełnić funkcję medium transmisyjnego dla wideo.</p>

<p>Innym problemem z DVB - głównie w wykonaniu telewizji kablowych (DVB-C) jest ograniczanie użytkownika w wyborze sprzętu służącego do odbioru (praktycznie zawsze trzeba korzystać z dekodera dostarczanego przez operatora). Nawet jeżeli posiadany odbiornik obsługuje DVB-C to i tak operator wymusza korzystanie ze swojego dekodera poprzez kodowanie programów i nie oferowanie samych kart lub kart z modułami CI oraz parowanie kart dostępu z dostarczanym dekoderem. Ponadto dostarczane przez operatorów kablowych sprzęty są mocno ograniczone pod względem funkcjonalnym (brak możliwości sterowania innego niż poprzez pilota - a jest gniazdko ethernet więc nic nie stoi na przeszkodzie w użyciu np. SNMP, brak możliwości zgrania nagrań na inny nośnik, brak możliwości odtwarzania nagrań z zewnętrznych nośników, itd.), a użytkownik do wyboru ma po jednym modelu dekodera PVR, HD i SD.</p>

<p>Na dodatek DVB nie jest jedynym ogólnoświatowym standardem telewizji cyfrowej - poza Europą (gdzie dominuje właśnie DVB) stosowane są też conajmniej 3 inne rodziny standardów (a każdy z nich - podobnie jak DVB występuje także w rożnych odmianach).</p>
   
<p>Zobacz w Sieci: <wiki pl="Telewizja satelitarna">Telewizja satelitarna</wiki>, <wiki pl="Telewizja kablowa">Telewizja kablowa</wiki>, <wiki en="Test card">Test card</wiki>, <doc info="?????" url="http://dvbzone.dvhk.pl/" path="">DVB-Zone</doc>, <doc info="?????" url="http://www.dipol.com.pl/cyfrdip.htm" path="">Cyfrowy program Dipola</doc>, <doc info="?????" url="http://www.dipol.com.pl/bib67.htm" path="">Instalacje wykorzystujące przemianę w zakresie pierwszej pośredniej częstotliwości satelitarnej</doc>, <doc info="?????" url="http://www.dipol.com.pl/schemat08.htm" path="">Schemat instalacji TV naziemnej i satelitarnej w bloku z wykorzystaniem przemiany pierwszej pośredniej satelitarnej IF/IF</doc>, <doc info="?????" url="http://www.dipol.com.pl/bib06.htm" path="">Zbiorcze instalacje satelitarne</doc>, <wiki pl="IPTV">IPTV</wiki>, <a class="ext" href="http://adrianer.jogger.pl/2006/05/26/kajdanki-na-ogladanie-telewizji-koszmar-czy-nasza-przyszlosc/">Kajdanki na oglądanie telewizji - koszmar czy nasza przyszłość?</a>.</p>

<p>Zobacz także w Wikipedii: <wiki en="Rec._601">Rekomendacja CCIR 601</wiki> i <wiki en="Rec._709">Rekomendacja CCIR 709</wiki>.</p>
</article>
